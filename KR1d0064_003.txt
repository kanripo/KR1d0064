# -*- mode: mandoku-view; -*-
#+TITLE: 坊記集傳
#+DATE: 2015-08-24 22:10:35.320543
#+PROPERTY: ID KR1d0064
#+PROPERTY: BASEEDITION WYG    
#+PROPERTY: JUAN 附錄坊記春秋問業
<pb:KR1d0064_WYG_003-1a>¶
欽定四庫全書¶
　附錄坊記春秋問業¶
　　　　　　　　　　　　明　黄道周　撰¶
　春王正月¶
　(商應椿問春秋三書無冰皆當春月則周正建子三/春正當沍寒之時冰泮溷於鑿冰之月不知周公何)¶
　(所取而以子月革夏正也今云作洛土中以八尺之/表定晷南北觀其進退以為端始冬至日道自南而)¶
　(北日晷自北而南是為履端之候叶於天統故用為/周正雖云一王之憲其實顛寒暑而錯温凉於東作)¶
　(西成南訛朔易之/義不知何處符合)¶
<pb:KR1d0064_WYG_003-1b>¶
　(答云周人雖以子為正月只是頒朔郊祀朝覲以一/日為始至於農事民時縣布象魏如何變得逸周書)¶
　(時訓解曰立春之日東風解凍又五日蟄蟲始振又/五日魚上冰此皆與夏正同用如何變得周頌云維)¶
　(暮之春亦又何求亦葢清明榖雨時也所以周書又/云越我周王致伐于商改正異械以垂三統至於敬)¶
　(授民時巡狩祭/享猶自夏焉)¶
　(應椿云然則程胡二傳皆云以夏時冠周月垂憲後/世何也答云此亦假借之言猶云起例於此託意於)¶
　(彼耳春秋為魯史受朔於王閏不告月猶且書之如/何敢變一王之憲㸔其三書無冰皆當春月則建子)¶
　(無疑但在厯法以南至首春則正月無春只有春二/月春三月商正建丑以立春為中氣亦五年間遇不)¶
　(可為常必以夏至為夏之極冬至為冬之極毎遇冬/中至朔相合准為閏月則大寒立春已入寅限又依)¶
<pb:KR1d0064_WYG_003-2a>¶
　(然夏時矣春秋以三正並建本周公之意行天王之/令故書春王正月春王二月春王三月以春月之有)¶
　(王救正月之無春亦所以因事省事以王統天之義/也胡逄甲云王班朔則書王正月王不班朔則不書)¶
　(王正月襄公二十七年十一月辰在申哀公十二年/十二月火猶西流十三年復然皆司厯之過杜氏以)¶
　(長厯推之於是置閏其明年皆不書王正月若王置/之則當書王正若魯置之諸侯無改憲之義不書王)¶
　(正其諸以/病魯與)¶
　(答云不班朔不書王正與不郊不書王正同義然僖/公二十四五六年天王出居於鄭昭公二十二三四)¶
　(年王室亂天王居於狄泉不應此時獨行郊祀頒朔/之禮葢此時播遷天王應有禮於侯國春秋亦欲以)¶
　(此正侯國之不勤王者故於此數年皆書王正月不/然隱公九年天王使南季來聘此時王室無事禮問)¶
<pb:KR1d0064_WYG_003-2b>¶
　(數通何以不書春王正月及桓公十八年間僅三書/王正必是郊祀頒朔與春秋正權兩意互用不在置)¶
　(閏不置閏有春/無春之間也)¶
　(胡逄甲云春秋之例時遇無事則書首月若其中有/事者以時舉則不月舉也舉月而書王以為正權舉)¶
　(月而不書王亦以為正權則正權之義彼此通掛兩/來其辭與答云郊祀頒朔正權三者通有所取聖人)¶
　(於此意有淺深但事/逺文湮莫得而詳也)¶
　(逄甲又云自古改正皆不易月商人元祀十有二月/時以立春若值中氣可稱王正矣即不值中氣猶以)¶
　(烝命祀如何便云建丑也如周月建子而春祭仍烝/不待頻瀆其譏己見時訓乃云敬授民時巡狩祭享)¶
　(猶自夏者若此三事自夏則更不須改正矣若以為/頒朔讀法朝賀之類則今頒朔朝賀亦正子月不得)¶
<pb:KR1d0064_WYG_003-3a>¶
　(云改正也且如豳風以陽紀日則曰一之日二之日/三之日四之日以隂紀月則曰四月五月六月七月)¶
　(而改歲躋公皆在十月之後不稱十一月十二月又/不稱正月何也答云聖人因時以示禮樂三冬農隙)¶
　(歲事告成日月干支始於子甲甲之與子通得為正/故數甲者命日數子者命月敬授兩舉以示民有事)¶
　(也以日舉之則曰正日以月舉之/則曰正月詩與春秋初不相悖也)¶
　(逄甲云然則周時周月兼得干支之正伶倫軒轅合/與春秋同軌而夫子又云行夏之時何也答云帝王)¶
　(不相襲禮舉日舉月則周人為正舉歲舉時則夏時/為正周人親親報本於農隙之後夏勤溝洫立正於)¶
　(于耜之初两者異文而同質若云作訛成易或干其紀/則南至始春夏至始秋四仲之月皆得中氣譬如周)¶
　(易屯䝉始春咸恆始秋不必泰否以分春秋姤復以/稽冬夏也夫子刪述一以周公為本至論為邦則是)¶
<pb:KR1d0064_WYG_003-3b>¶
　(夫子自家主意耳道有/并行者不更疑貳也)¶
　(戴造問隱公不書即位可是攝可是不當立可是從/公之志可是不請命於天王曰只是不請於天王耳)¶
　(隱桓皆庶而隱為長當時得王命則當立無疑篡弑/之禍亦息矣戴造云桓文宣成襄昭哀七公即位豈)¶
　(皆請命於王州吁鄭忽亦皆請命於王如何不成其/為君答曰聖人之言義不一起或意有并存則特舉)¶
　(其重者要於垂法已/立憲不失本意而)¶
　公及邾儀父盟于蔑九月及宋人盟于宿¶
　(戴造問隱公未即真邾子未拜爵兩家同盟何以稱/謂何以告明神且何以要約捍災䘏患也答曰春秋)¶
　(稱公豈有不即真之理如四年遇宋公於清六年會/齊侯於艾彼國自然稱魯侯不得稱魯公子也隱公)¶
<pb:KR1d0064_WYG_003-4a>¶
　(初即位便要圖霸三月及邾盟于蔑九月及宋盟於/宿只此是一部春秋後來諸侯盟㑹相尋列國争長)¶
　(皆於此始皆於二年于潛于唐徹底映現惜其才不/逮桓文年不逮荘僖耳春秋許多事皆於隱始權輿)¶
　鄭伯克段于鄢¶
　(陳有度問春秋魯史為何元年突書鄭志答云春秋/隱桓原本常棣隱公不能克軌而鄭伯克段春秋於)¶
　(此初無貶辭要為寪舎鍾巫發其底本有度云然則/春秋與鄭伯與曰鄭伯猜狠固不敢例周公然使周)¶
　(公誅管蔡亦不得不書曰辟管叔於商放蔡叔於郭/也叔段稱兵啟期襲鄭鄭伯克之於其巖邑聖人直)¶
　(書如克敵然它日陳侯之弟招宋公之弟辰有所訓/討皆直以弟係之向使寪舎之難隱公不死桓公出)¶
　(奔亦不過書曰公子軌出奔某耳又使桓公據邑襲/魯隱公克之亦必書曰公克軌於某何為其討鄭荘)¶
<pb:KR1d0064_WYG_003-4b>¶
　(公也然則荘公處心積慮䧟叚於辟春秋在所不討/與曰討鄭荘公則不得討魯桓公鄭荘公不成其克)¶
　(則魯隱公不成其讓讓䘮其名克成其實而叔段與/桓公同道也聖人據事直書無所褒貶雖云鄭志而)¶
　(魯志畢見州吁公子馮公子忽之義並/見於此故元年七事春秋之綱領也)¶
　(陳允元云鄭荘公以祊易許射王中肩春秋諸侯第/一敗類故於隱之初年特表其事以志倫常之變如)¶
　(隱公不容桓公豈得免於春秋之討今以克段為無/貶辭然則三傳皆非與答曰三傳之不與鄭伯固是)¶
　(恆理然使段入鄭據鄢為鄭伯者何以處之防患未/然聖人有所不能大義滅親君子有所不避隱公讓)¶
　(不成讓攝不成攝使如鄭荘蚤察京叔去公子翬不/至滋蔓雖老於莵裘終於正寢無不可也允元云爵)¶
　(位細事倫常大故隱公雖見弑於子翬亦無殺弟之/嫌荘公雖克敵於京城終有殘忍之惡以此㸔春秋)¶
<pb:KR1d0064_WYG_003-5a>¶
　(豈不完美答云此亦正論但看克段二字不書母弟/聖人於荘公身上略放得過後來宋辰陳招兩事對)¶
　(證分/明)¶
　(允元又云坊記引祭仲之言以為春秋大坊還是從/經起見從傳起見答曰坊記所稱統在春秋經傳之)¶
　(後隨其所見以録遺言自然與春秋/吻合不必謂夫子之言本於祭仲也)¶
　天王使宰咺來歸惠公仲子之賵¶
　(商應椿云仲子為桓公之母先卒無疑三傳俱謂天/王之尊不宜下賵諸侯之妾而康侯専責宰咺以冢)¶
　(宰書名見宰之非宰也先儒攷周禮宰夫掌國之弔/事戒令與其貨賄或此宰為宰夫之宰未必便長六)¶
　(卿不知是否答云凡此等失皆在天王成風之卒王/使榮叔歸含且賵其𦵏也王使召伯來會葬皆去天)¶
<pb:KR1d0064_WYG_003-5b>¶
　(稱王而於榮叔召伯無譏焉仲子之賵安得獨責宰/咺不責天王葢是春秋初年王不稱天則無以正其)¶
　(始據事直書善惡自見宰咺/之為太宰與宰夫可無問也)¶
　(胡逄甲云天王賵諸侯之妾或是魯宋交請而然未/必春秋専責天王答云春秋之意只為隱桓搆難皆)¶
　(從此始嫡妾不正則兄弟不定兄弟不定則冰霜馴/致矣子克子頺子朝之亂王室比比而然故春秋特)¶
　(筆其事以正王國非獨以正魯國也逄甲云然則成/風之卒己在惠襄二玉之後無叔帶狄后之亂而春)¶
　(秋特嚴其文書王去天不專為正名發一時/與曰春秋正名以坊百世不即事以坊)¶
　鄭伯以璧假許田¶
　(戴造問隱公八年鄭伯使宛來歸祊庚寅我入祊經/不言鄭以祊易許也至桓元年始言鄭伯以璧假許)¶
<pb:KR1d0064_WYG_003-6a>¶
　(田豈有易許四年魯不歸地而别書曰假者古人謂/祊薄於許佐之以璧是則賈胥之道春秋為何筆之)¶
　(於經如謂魯鄭紊亂王制私相易地則取郜取防入/向入極取婁牟取戴雖小國之君亦悍然為之假許)¶
　(入祊未為大事何為鄭重其辭乎答曰周室之東鄭/人世為司徒及平王既歾王室日衰鄭首叛周自為)¶
　(雄長其初心畏宗國以祊餌我我受其餌與之伐宋/於是陽假王命隂取諸小國以自益也隱之末年始)¶
　(與齊魯入許及桓公立微有佐助之功乃明假許田/亦心輕桓公以為不如隱之時矣故方隱時取郜取)¶
　(防皆歸於魯及假許田僅藉以璧非輕許田輕桓公/也桓公身為簒弑無宗國之望宋衛同惡相濟王不)¶
　(能討又取鄢劉蒍䢴之田於是明年遂顯叛王繻葛/之戰天下無敢問者則自垂越之盟始也故鄭伯以)¶
　(璧假許田晉侯以璧/假虞師先後同智也)¶
<pb:KR1d0064_WYG_003-6b>¶
　齊侯衛侯胥命于蒲¶
　(陳有度云齊衛胥命四傳皆以為近正今直以為奸/命何也答云春秋重錫命霸主會盟亦申王命耳齊)¶
　(鄭宋衛當年未合及宋之亂衛将與齊合後此數年/戰於郎盟於惡曹齊與鄭衛相從皆從蒲始也故蒲)¶
　(之胥命非從王明矣非從王而胥命則猶之奸命也/然則四傳皆以為近正何也曰荘公二十一年鄭虢)¶
　(胥命於弭弭從王也蒲非從王也以弭/之傳訓蒲之經是四傳所以同誤也)¶
　春正月己夘烝夏五月丁丑烝¶
　(商應椿問桓公八年再烝將為春夏失時抑為重烝/見瀆乎答云祭義禴為薄物以祭烝為備物而享言)¶
　(夏物未成而冬品咸登也書曰享祀母豐于昵雖云/祖禰之廟維均而夏冬之義可辨若槩以繁多為主)¶
<pb:KR1d0064_WYG_003-7a>¶
　(則祀媿精禋禴慙薄物矣聖人先以簿正而防獵較/故於春夏盛祭皆題之曰烝所以示禮之因時而道)¶
　(之貴節也或謂舊/文之誤當亦不然)¶
　鄭伯突出奔蔡鄭世子忽復歸于鄭¶
　(陳允元問桓公十一年突歸于鄭鄭忽出奔衛突忽/两名無所去取至十五年始書鄭伯突鄭世子忽兩)¶
　(爵似有是非何也曰忽突初年宋執祭仲宋人為政/忽突中年祭仲復君鄭人為政宋人為政在䘮期之)¶
　(内皆不稱子曰未成君也以人與地以地與人曰是/鄭之突忽也而忽得稱國則微與忽矣鄭人為政在)¶
　(五年之内君臣已定突雖簒國猶得稱伯忽雖失位/得稱世子又以世子復歸則明其初年之得稱子也)¶
　(然則春秋與祭仲乎曰祭仲置君如奕棋然何為其/與祭仲也然則春秋與忽乎曰桓公十七年髙渠彌)¶
<pb:KR1d0064_WYG_003-7b>¶
　(弑忽而立亹春秋不書何為其與忽也然則春秋與/突乎曰鄭伯七會諸侯定王於櫟雖欲不鄭伯之不)¶
　(得也然則春秋以忽方子糾以突方小白乎曰齊鄭/非匹功過各别其大率猶此也然則鄭忽五月已葬)¶
　(不稱子忽衛朔四月未𦵏得稱衛侯何也曰鄭忽從/經衛侯從史經正其大火沿其細然則納朔不義故)¶
　(伐衛者稱人納突亦不義而伐鄭者從王鄭突從王/衛朔非從王者也然則皆書公至自伐鄭至自伐衛)¶
　(何也曰伐則有别至則無别也出/而告廟有異辭至而告廟無殊體)¶
　師次于郎以俟陳人蔡人¶
　(朱垣問春秋書法未有如此之異者救師稱次此非/救郕也而亦稱次如是齊召魯師不應更俟陳蔡如)¶
　(是魯召陳蔡不應三時空行如是陳蔡違命不應史/筆之書如是魯欲取郕不應㬥露之久臨川呉氏謂)¶
<pb:KR1d0064_WYG_003-8a>¶
　(齊欲取郕徴兵於魯與陳蔡魯因奔命於齊而陳蔡/不與焉此時魯未服役於齊安得陳蔡不至而魯人)¶
　(獨恭答云此是齊魯争郕也垣云如是齊魯争郕則/不應書師及齊師圍郕也答云魯以兵威脅齊取郕)¶
　(以為郕必降魯及郕降齊而魯意乃替故首書春王正月/以治伐同姓之罪既書次書及書還皆不稱公以諱不)¶
　(成師之恥本傳甚明臨川呉氏失之垣曰然則次於/郎不日而甲午治兵書日何也曰次於郎月舉之也)¶
　(甲午治兵日舉之也月舉則已緩日/舉則已速月舉則已潛日舉則已著)¶
　齊侯宋人陳人蔡人邾人會于北杏¶
　(朱垣問是會有宋公邾子一槩稱人唯齊侯稱爵胡/氏謂四國無王推戴霸主故亦斥而稱人齊桓始霸)¶
　(能平宋亂故與而書爵此義云何答曰與霸主則不/得斥與國斥與國則不得與霸主也葢是宋御説初)¶
<pb:KR1d0064_WYG_003-8b>¶
　(立未請於王不得稱公不稱宋公故不稱邾子猶無/所褒貶也朱垣曰是時宋人未服齊桓是以明年春)¶
　(齊人陳人曹人伐宋則此時宋人不得稱公也胡氏/謂齊自滅譚之後二十年間未嘗遣大夫為主將亦)¶
　(未嘗動大衆出侵伐將卑師少故稱人然與曰春秋/書人者皆不許大夫擅兵或小國未成君也君不在)¶
　(而書人舉衆稱師皆從其實非有褒貶也朱垣曰烏/程姚氏稱齊桓盟會則皆書爵滅伐執降則皆書人)¶
　(然否答曰此亦不同閔公元年齊人救邢而亦書人/僖公六年伐鄭圍新城而亦書爵何必貶之書人褒)¶
　(之書爵也春秋於此等皆書其實/間有褒貶去爵書人不盡為例也)¶
　城楚丘¶
　(陳有度問三城而書不同城邢之義著矣城緣陵而/書諸侯城楚丘不書齊師又不書諸侯公穀胡氏謂)¶
<pb:KR1d0064_WYG_003-9a>¶
　(不與專封盱江鄧氏謂大桓公之功欲以城楚丘公/之天下兩義云何答云左傳謂魯後至故以自城為)¶
　(文此必有據如専封之説必不可通諸侯有難相率/捍患因其師衆城彼故墟何専封之有如狄滅衛不)¶
　(能伐狄狄去乃遷為城楚丘此又何足大於天下乎/春秋不與専城其有城者皆自為功雖曰遷衛之事)¶
　(魯受其/功可也)¶
　四卜郊不從乃免牲猶三望¶
　(陳允元云魯史惠公請郊禘之禮史角止之則是成/王初無賜大禮之事魯公亦無受大禮之理先儒論)¶
　(之詳矣今信禮記而非魯史以為郊祀不請於惠公/不始於僖公則自僖公以前六七十年春秋無卜郊)¶
　(之文無吉禘之禮何也曰史角止惠公之詣不出世史/家亦是後人臆説祝鮀説王室之賜周公有禮籍祝)¶
<pb:KR1d0064_WYG_003-9b>¶
　(必不是矯誣的事如閟宫之詩夫子稱之曰頌春秋/考仲子之宫初獻六羽則八佾郊禘其來舊矣夫子)¶
　(歎周公其衰葢歎三桓非歎周公也魯卜郊而三家/雍徹魯三望而季氏旅泰山若孔子之於周公又何)¶
　(間焉允元云然則杞用夷禮而魯人討之舞用旌夏/而韓子變色所謂夷禮亦猶之旌夏也齊桓糾合諸)¶
　(侯遂欲僭用封禪僖公為齊桓愛壻見杞宋皆用大/禮遂僭卜郊理或有之答云周徳雖衰天命未改襄)¶
　(王之却請隧王孫滿之阻問鼎晉楚兩霸莫之敢干/魯僖親事桓文安得於此自干罪討即如魯頌白牡)¶
　(騂剛四字儼然典禮豈是後人創得勿/以夫子之歎周公疑成王之壊王典也)¶
　(胡夢錥問云古者郊祀凢再舉正月之郊為祈穀月/令及孟獻子所言是也十一月之郊為報本郊特牲)¶
　(所言是也周用建子以十一月為正月而僖公三十/一年以四月卜郊則是夏二月也啟蟄而雩原不為)¶
<pb:KR1d0064_WYG_003-10a>¶
　(過然春秋書郊非雩書雩非郊也僖公以四月卜郊/自是以後成十年四月五卜郊襄七年四月三卜郊)¶
　(十一年四月四卜郊皆沿為故事又如宣三年以正/月三望成七年五月三望文十五年以五月郊成十)¶
　(七年九月用郊是皆何義也答云只論其當郊不當/郊勿問其月矣禮常祀不卜天子大郊在十一月正)¶
　(月魯供柴望之事焉故不得於是月郊不得於是月/郊則必為之更卜郊魯之更卜郊禮也更卜郊而於)¶
　(二月七月亦禮也因而差池從卜焉耳卜而不從再/凟三凟則庸人不為之矣夢錥云然則郊卜而禘不)¶
　(卜何也答曰魯之有禘魯公之世守也白牡用於太/廟騂剛用於世室祫祭大享則后稷為始祖而周公)¶
　(魯公分昭穆焉周室郊祀后稷配天文王配帝享於/明堂祫禘之祖始於帝嚳魯不禘嚳而禘稷不祖文)¶
　(王而祖周公以祖天子之禮隆殺不同未為僭也周/公身作禮樂魯公之所聞見决無冒昧承受之理閟)¶
<pb:KR1d0064_WYG_003-10b>¶
　(宫之頌曰皇皇后帝皇祖后稷周公皇祖亦其福女/是其騐也夢錥云魯周公稱太廟魯公稱世室羣公)¶
　(稱宫閟宫其為姜嫄之宫與僖公之宫與曰頌稱奚/斯所作奚斯荘公時人則必非僖公之宫也舊説魯)¶
　(人特祀姜嫄疑或有之但其詩作於僖公之時耳夢/錥曰然則太廟八佾世室不過六羽羣宫亦用八佾)¶
　(何與曰唯有羣宫之僭所以有三家之僭若世室身/受禮樂八羽六羽猶在可否之間也夢錥又云天子)¶
　(曰禘諸侯曰祫自魯人用禘又以禘為祀典之通七/稱如閔公二年夏五月吉禘于荘公僖公八年秋)¶
　(月禘于太廟用致夫人皆指大祭為禘而詩書所稱/祠禴嘗烝無有直指為禘者不知魯論兩舉禘字亦)¶
　(泛指大祭與曰魯論所舉禮記所歎直為/非禮而發已經夫子嗟悼不費後人譏彈)¶
　楚子使椒來聘秦人來歸僖公成風之襚¶
<pb:KR1d0064_WYG_003-11a>¶
　(朱垣問秦楚當時皆為霸主文公九載仁問未宣何為秦/楚同時見禮答云聘問自是常事十二年秦伯使術來聘)¶
　(皆繇我有聘問彼此往還不足為異也先年秦穆之卒必/有含賵此來歸襚亦自應爾但不以成風先於僖公為春)¶
　(秋特義耳朱垣云楚子當時經略中原明年遂與蔡侯次/於厥貉秦人今年歸襚明年伐晉十二年秋來聘冬與晉)¶
　(人戰於河曲還是異類叵測借禮樂以為兵端結與國以/疎盟主也答云春秋時事實亦難言厥貉之次楚人田於)¶
　(孟諸宋公為右盂鄭伯為左盂陳蔡楚皆從焉所未致者/魯耳故先使椒覘國執幣甚傲便是覘國之徵非為好會)¶
　(也文公娶於齊而嬖敬嬴敬嬴之於文公猶成風之於莊/公也敬嬴此時已不事出姜私結仲遂秦人為其國女來)¶
　(歸成風之禭妾母當嫡其意昭然春秋表於九/年之前應於九年之後知㣲知幾晰於毫氂)¶
　公會晉侯衛侯於瑣澤¶
<pb:KR1d0064_WYG_003-11b>¶
　(胡逢甲問瑣澤之㑹春秋變文左傳稱宋華元合晉/楚之成盟於宋西門之外鄭伯如晉聽成會於瑣澤)¶
　(春秋於此削宋楚鄭不書但書公會晉侯衛侯六國/會盟晉楚交質亦春秋中年第一變局而聖人裁約)¶
　(其辭若尋常相遇者雖以深擯宋鄭又何以汎存魯/衛以六國營營之謀而聖人汎汎消之何如不書之)¶
　(愈也答云宋鄭和楚必是魯衛後至後至者從晉先/至者從楚晉楚之從不相加戎則魯衛得矣宋鄭失)¶
　(矣瑣澤之會書其後至者所以深惡從/楚存中原之盟主重宗室之藩翰也)¶
　公會晉人鄭良霄宋人曹人于澶淵¶
　(戴造問澶淵之㑹趙武為政是彊戚田取衛邑以賜/孫林父又為林父執衛侯故諸大夫皆書人而獨書)¶
　(鄭良霄何也答曰自蕭魚而後鄭行人良霄見執於/楚然已一意中國不替晉盟故鄭之大夫皆以名稱)¶
<pb:KR1d0064_WYG_003-12a>¶
　(故向之㑹齊宋諸國皆人獨書鄭公孫蠆伐秦諸國/苟偃而外亦唯鄭衛稱名是後公孫舍之入陳公孫)¶
　(夏伐陳公孫段城杞終良霄之世鄭有大夫春秋若/喜鄭大夫之得會於諸侯也或曰子産為政其文辭)¶
　(可觀則當伯有時子産尚未為/政安得以一子産崇諸大夫也)¶
　作三軍舍中軍¶
　(胡夢錥問季孫宿作三軍三家各專其一季氏盡徴/其賦不入於公孟孫使半為臣若子若弟叔孫使盡)¶
　(為臣此是何説曰自國政而外臣與子弟皆有禄食/半為臣子弟者是此二分併於公一分歸於己公食)¶
　(其半己食其半也盡為臣者公得其臣己得其子弟/皆半也而孟孫以子弟賦於公叔孫以子弟賦於己)¶
　(季孫初不與臣子弟之事然有外國聘問禮樂干戈/其漸浩大不得不舍中軍舍中軍者不專任中軍之)¶
<pb:KR1d0064_WYG_003-12b>¶
　(事欲以二軍併征其賦外而應酬兵食内而臣若子/弟作四分而以二家通給之已專調度而已名為復)¶
　(古其實是卑公室名為反正其實專利也夢錥曰左/氏則是如此其實兵多則賦匱聲大則實虚自作三)¶
　(軍而後履畆丘甲皆有所不給是以子産退處於子/男鄫人不繫於屬國皆以避虚靡之聲逺内匱之旤)¶
　(也自季孫初作穆叔已知其必舍然既舍而後依舊/兵車八百餘乗所以魯國終於不振不知夏人一旅)¶
　(周人三單其初䂓模如何卒致彊盛答曰治兵治賦/自有别才雖説多不如少少不如精其實只要人人)¶
　(有若臣若子若弟之意令無若臣子弟之意雖抗衡/盟主坐朝小國無有不敗之理是季孫之見所以劣)¶
　(於孟叔/二家也)¶
　元年春王¶
<pb:KR1d0064_WYG_003-13a>¶
　(胡夢錥問定公元年只書春王不書正月或以定公/不得正其始或以為不與季氏之頒朔两義何居答)¶
　(云聖人立言豈於此處㺯其巧拙正月自為正何與/正始上事頒朔自在王何與季氏家事此處裁奪豈)¶
　(成春秋即於此處裁奪不書春王猶為冷雋譬如夏/五闕文自是後人闕漏如夫子當日闕之有何義味)¶
　(正不如不書之愈也此處恐是聖人有去處未屬筆/者聖門諸子一辭莫贊直復存之使後人繹思亦是)¶
　(一番意/致耳)¶
　從祀先公¶
　(商應椿問三傳皆云正僖閔之逆祀也胡氏獨主蜀/馮山之説以為從祀昭公於義云何答云左傳及公)¶
　(穀皆有傳聞之言百世後如何以臆改事當日陽虎/欲㬥季氏之惡直當正奪嫡之罪則無處可置定公)¶
<pb:KR1d0064_WYG_003-13b>¶
　(如改諡别葬之非左氏明有記載何獨於此追説閔/僖也應椿云春秋每書宫廟必舉其諡此不書閔僖)¶
　(而直書先公猶言禰廟也必為昭公無疑答云若昭/公無廟必書作昭公廟昭公無主必書作昭公主襄)¶
　(昭之間從無逆祀雖欲從祀無從也事不考經傳直/以意㫁之則夫人可稱世卿魯人皆無篡弑矣應椿)¶
　(云别𦵏道南即是逆祀當時祭享有不順理處昭公/至是始得從祀於太廟想亦當然答云定哀是所見)¶
　(之世傳説冬十月禘於僖公順祀/先公而祈焉不必更為馮山之説)¶
　齊侯陽生卒¶
　(戴造問鄎之師公㑹呉子以邾剡之師伐齊南鄙齊/人弑悼公赴于師呉子三日哭于軍門之外胡氏謂)¶
　(春秋不著齊人弑君之罪亦猶鄭伯髠頑弑而書卒/不忍以夷狄之民加中國之君此義云何答云春秋)¶
<pb:KR1d0064_WYG_003-14a>¶
　(立言本天理以察人事如使弑者書卒卒者書弑何以/傳信於天下百世大抵左氏據史或得之傳聞聖人)¶
　(察理以存為本案崔杼弑君以説於晉晉人為之退/師陽生之卒又合齊侯環故事魯人舍環而稱光用)¶
　(以譏嘲齊人謂是崔子故智非其實也鄭伯髠頑不禮/其臣以卒於會君臣離心或借其事以為兵端未必)¶
　(子駟使賊殺之而子駟以欲從楚卒自賊也春/秋存其實左傳存其疑縁疑察實何礙之有)¶
　紀子帛莒子盟于宻君氏卒¶
　(張鼎臣問隠二年紀子伯莒子盟于宻公羊曰無聞/穀梁两説曰紀子推先莒子為伯又曰紀子自以為)¶
　(伯此是如何答曰履繻字子帛從左何疑公榖無聞/祗成杜撰鼎臣又問隱三年夏四月辛夘君氏卒公)¶
　(穀胡氏均以為尹氏猶武氏仍叔之子葢譏世卿云/左氏以為聲子今坊表記又以為君夫人何所取裁)¶
<pb:KR1d0064_WYG_003-14b>¶
　(答云内事單書内人稱氏王子虎劉文公此有關繫/所以存周也尹氏何係不名不字存之於經則是褒)¶
　(世卿耳何刺之有鼎臣云春秋繼詩而作故尹氏仍/叔之類皆見於經必如君氏亦不著姓非姒氏孟子)¶
　(之此何以為君夫人答曰子卒不稱子赤謂其且成/君也君氏卒不稱夫人謂其未成禮也觀姒氏孟子)¶
　(之書日月與君氏子卒之不著名氏/而内外隆殺情誼之微燦然見矣)¶
　(張鼎臣又問繻葛之戰鄭敗王師既射中肩又乃勞/之此與司馬懿哭曹髦何異即如叔段馳馬試劍其)¶
　(徒作詩不過侈其食飲射獵之事非若曲沃椒聊我/聞有命者而荘公刻意厚崩以成其殺今若寛宥之)¶
　(者何也答曰試使它人處此有甚於驅段奔共者將/謂𤣥武門之心劣於朱雀桁耶春秋持論甚恕切勿)¶
　(深剝一層鼎臣云射王中肩如何恕得答云此/事不見於經傳聞之世不知當日所見如何)¶
<pb:KR1d0064_WYG_003-15a>¶
　(陳允元問讀春秋當識其大者今既不論華夷之防/但從五倫看起如朋友兩字作如何看答云朋友信)¶
　(之何嘗見朋友終日有許多盟誓攻伐侵執之事允/元云如公子友如陳𦵏原仲未為違禮公穀疑其出)¶
　(奔胡氏直引縣子之論以證左氏之説畢竟如何答/云陳荘子死赴䘮於魯魯人欲勿哭繆公召縣子而)¶
　(問焉縣子曰古者束修之問不出境雖欲哭焉得而/哭諸今之大夫交政於國雖欲勿哭焉得而勿哭猶)¶
　(是語也公子結媵陳人之婦遂及齊宋盟沿習已久/季友有託而逃季友之葬原仲猶季札之聘上國如)¶
　(春秋責偹季友何以閔公元年喜其來歸故朋友之/義於季友季札特見焉耳後漢紛紛千里會葬亦於)¶
　(是起如説委國政市私交則公子牙/公子慶父為政季友何推委之有)¶
　(陳有度云春秋立禮只為三坊齊桓之隕越下拜晉/文之出入三覲不足以坊徳殺哀姜誅觀状不足以)¶
<pb:KR1d0064_WYG_003-15b>¶
　(坊滛立五子納懐嬴不足以坊欲然且聖人亟取之/何也答云春秋若無五霸决不成天下看他三際中)¶
　(停無霸之歲諸侯凌遲蠻荆縱肆有不可勝言者有/度云如何是三際中停答云僖公十八年己卯𦵏齊)¶
　(桓公此是一際襄公十一年己亥蕭魚之會此是一/際桓公而後天行不及晋文入際十四年而歿晉悼)¶
　(入際四年而歾參而兩之中分百二十一宣公七年/己未黒壤之㑹為春秋中際明年楚滅舒蓼為晉楚)¶
　(分始除隱桓初際二十九年此時無覇諸侯㳫雜蔑/宿潛唐石門瓦屋浮來中丘垂越稷鄧贏蒲惡曹折)¶
　(闞夫鍾曲池榖丘虚龜武父艾袲黄趡無地不盟無/年不會至於小大相凌弱肉强食入向入極牟婁長)¶
　(葛郕祊郜防郎奚或戰或侵東國之師無有寧極久然/而後齊桓公晉文公襄公出焉襄公之烈不及桓文)¶
　(猶再郤秦師伐狄救江奨厲王室申大義於天下文/公十四年伐申乃入中際天下無覇有星孛于北斗)¶
<pb:KR1d0064_WYG_003-16a>¶
　(齊公子商人弑其君舍宋人弑其君杵臼齊人弑其生/君商人魯弑其君赤晉趙盾弑其君夷臯鄭公子歸)¶
　(弑其君夷黒瓖之明年楚人滅舒蓼陳夏徴舒弑其君/平國楚子滅蕭伐宋圍宋晉滅赤狄王札子殺召伯)¶
　(毛伯邾人戕鄫子于鄫三十三年之間綱常紊亂諸/侯汎汎如河中木蜀之盟天下從楚蟲牢馬陵不足)¶
　(以固鄭久而後晉厲公悼公出焉厲公三申王命得/於鄢陵悼公三駕服鄭以綏中國凌遲至於定哀乃)¶
　(入末際此時無霸又二十九年召陵侵楚臯鼬乞盟/蔡師幸勝於柏舉晉人遺力於鮮虞鄭人收局於滅)¶
　(許二卿肆志於圍鄆於是盟誓又繁侵伐四出㧞鹹/沙瓦曲濮五氏安甫垂葭黄牽蘧篨句繹柤鄫槖臯)¶
　(黄池齊晉之長漸於吳越而家臣柄政霸國分裂頓/胡入楚蔡人再遷魯以邾子宋以曹伯大夫卿士之)¶
　(奔軼外國者不可勝數也故隱桓為初際定哀為末/際文宣為中際三九四六分停其運無霸之年諸侯)¶
<pb:KR1d0064_WYG_003-16b>¶
　(匆匆如過中之市故五霸者聖人之所寄坊/也無五霸則楚狄吳越其横决固已久矣)¶
　(戴造云然則五霸何公宋襄固不足道秦穆楚莊居/然賢者何以見麾答云秦穆未躬盟會楚莊侵陵上)¶
　(國晉厲驕虐直以三申王命同盟外楚為中原所尊/奈何欲以盟主奉楚戴造云晉景晉平實霸中夏奈)¶
　(何亦不見推答云邲之戰實長楚氛鞌之㨗有慙王/國沙隨平丘直是戰國之事安得與桓文比烈五霸)¶
　(自桓文而後晉厲以功晉悼以德晉襄修其舊業自/三公以外無足稱者要以坊德坊淫坊欲則晉悼庶)¶
　(幾諸君未足/以語此也)¶
　(商應椿云右春秋問難皆不專為坊記而發問與表/記出入與歴代諸儒言論夐别凡三十四條附識於)¶
　(此凡諸同門有所/聞志别附於後云)¶
<pb:KR1d0064_WYG_003-17a>¶
　¶
　¶
　¶
　¶
　¶
　¶
　¶
　¶
<pb:KR1d0064_WYG_003-17b>¶
　¶
　¶
　¶
　¶
　¶
　¶
　¶
　附録坊記春秋問業¶
